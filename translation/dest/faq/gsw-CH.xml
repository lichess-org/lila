<?xml version="1.0" encoding="utf-8"?>
<resources>
  <string name="faqAbbreviation">Hüfig gschtellti Frage (FAQ)</string>
  <string name="frequentlyAskedQuestions">Oft geschtellti Frage</string>
  <string name="whyIsLichessCalledLichess">Wieso de Name Lichess?</string>
  <string name="lichessCombinationLiveLightLibrePronounced">Lichess isch e Kombinazion us live/light/libre und Schach. Usgschproche wirds: %1$s.</string>
  <string name="leechess">litschess</string>
  <string name="hearItPronouncedBySpecialist">Los dir es Usschprach Bischpil ah.</string>
  <string name="whyLiveLightLibre">\"Live\" - will rund um d\'Uhr und in Ächtzit Schpiel gschpillt und beobachtet werde chönd und \"light + libre\" (liecht und frei) will Lichess quälle-offe isch und frei isch vu \"Müll\", wo vill anderi Internetsite belaschted.</string>
  <string name="whyIsLilaCalledLila">Ähnlich ischs mit em Quällcode vu Lichess, %1$s, was für \"li[chess in sca]la\" staht. De Grossteil vu de Plattform isch ebe i dem %2$s gschribe worde. \"Scala\" isch e intuitivi Programmierschprach. Und näbebi bemerkt, isch es au offesichtlich, dass regi, verschpillti Fantasie mit gwürkt hät.</string>
  <string name="howCanIContributeToLichess">Wie chann ich zu Lichess öppis biträge?</string>
  <string name="lichessPoweredByDonationsAndVolunteers">Lichess wird dur Schpände vu Gönner und vu Leischtige vu Freiwillige betribe und erhalte.</string>
  <string name="findMoreAndSeeHowHelp">Du chasch meh drüber erfahre, wie du %1$s wirsch und du chasch au e %2$s aluege. Und falls du Lichess, mit freiwilliger Arbet wottsch underschtütze, gits einigi %3$s.</string>
  <string name="beingAPatron">en Gönner</string>
  <string name="breakdownOfOurCosts">Ufschlüsselig vu euse Choschte</string>
  <string name="otherWaysToHelp">anderi Wäg z\'hälfe</string>
  <string name="areThereWebsitesBasedOnLichess">Gits Website wo uf Lichess basiered?</string>
  <string name="yesLichessInspiredOtherOpenSourceWebsites">Ja - Lichess hät tatsächlich anderi quälle-offeni Site inschpiriert, wo euse %1$s, %2$s oder eusi %3$s verwänded.</string>
  <string name="keyboardShortcuts">Was für Taschtaturchürzel gits da?</string>
  <string name="keyboardShortcutsExplanation">Bi einige Lichess-Site gits Taschtaturchürzel, wo mer chann verwände. Mit em Fragezeiche (?) werded, uf Schtudie-, Analyse-, Rätsel- oder Schpielsite - die verfüegbare Taschte-Kombinazione azeigt.</string>
  <string name="fairPlay">Fairs Schpille</string>
  <string name="whenAmIEligibleRatinRefund">Wänn chumm ich Wertigspünkt zrugg über, wo mir en Betrüger gnah hät?</string>
  <string name="ratingRefundExplanation">1 Minute, nachdem en Schpiller markiert worde isch, werded sini 40 letschte Schpiel, vu de letschte 3 Tag aglueget. Bisch du i dene Schpiel under de Gägner gsi und dini Wertig hät sich verschlächteret, will du verlore- oder Remis gschpillt häsch, dänn chunnsch du e \"Wertigsrückerstattig\" über. Die Rückerschtattig wird begränzt dur dini Spitzewertig und din Wertigsfortschritt nach dem Schpiel.
(Wänn dini Wertig nach so Schpiel starch gschtige isch, gits möglicherwis kei Rückerschtattig oder nur en Teil. Dini Wertig dörf au nöd erscht \"provisorisch\" si.) Rückerschtattige sind nie höcher als 150 Pünkt.</string>
  <string name="preventLeavingGameWithoutResigning">Was passiert mit Schpiller, wo anstatt ufgeh, eifach abhaued?</string>
  <string name="leavingGameWithoutResigningExplanation">Wänn de Gägner hüfig Schpiel abbricht oder verlaht, kassiert er en \"Schpiel-Bann\" und chann e gwüssi Zit kei Schpiel schpille. Das wird nöd öffentlich azeigt. Falls aber das Verhalte witer so blibt, wird d\'Dur vum Bann verlängeret. Witeri Verstöss chönnd zur Schlüssig vum Konto fühere.</string>
  <string name="howCanIBecomeModerator">Wie chann ich Moderator werde?</string>
  <string name="youCannotApply">Es isch nöd möglich sich als Moderator z\'bewerbe. Wänn mir öpper gsehnd, wo mir dänked, dass er en guete Moderator chönnt si, kontaktiered mir ihn diräkt.</string>
  <string name="isCorrespondenceDifferent">Was sind d\'Underschid vu Fernschach zu normalem Schach?</string>
  <string name="pleaseReadFairPlayPage">Meh Infos chasch uf eusere %s läse</string>
  <string name="fairPlayPage">\"Fairplay-Site\"</string>
  <string name="youCanUseOpeningBookNoEngine">Bi Lichess isch de Hauptunderschid i de Regle für Korrespondänz-Schach darin, dass es Buech erlaubt isch. Software oder Schach-Computer sind aber immer no verbote und füehred zur Markierig vom Konto, wäge unerlaubter Computer-Underschtützig. Obwohl d\'ICCF d\'Verwändig vu Computer für Fernschachpartie erlaubt, isch das bi Lichess nöd g\'schtattet.</string>
  <string name="gameplay">Schpielerläbnis</string>
  <string name="howBulletBlitzEtcDecided">Wie wird entschide, was Bullet, Blitz und anderi Zitkontrolle sind?</string>
  <string name="basedOnGameDuration">Lichess Zitkontrolle basiered uf de erwartete Schpieldur = %1$s
Zum Bischpil berächnet sich die erwartete Schpieldur vonere 5+3 Partie zu 5 × 60 + 40 × 3 = 420 Sekunde.</string>
  <string name="durationFormula">(Zitguethabe am Afang) + 40 × (Zug-Inkrement)</string>
  <string name="inferiorThanXsEqualYtimeControl">&lt; %1$ss = %2$s</string>
  <string name="superiorThanXsEqualYtimeControl">≥ %1$ss = %2$s</string>
  <string name="whatVariantsCanIplay">Was für Variante chann ich uf Lichess schpille?</string>
  <string name="lichessSupportChessAnd">Lichess underschtützt Schtandardschach und %1$s.</string>
  <string name="eightVariants">8 Schachvariantä</string>
  <string name="whatIsACPL">Was isch durchschnittlichä Hundertstelpur-Verluscht (ACPL)?</string>
  <string name="acplExplanation">De Centipur isch im Schach es Mass, zum de Vorteil bemässe. 1 Centipur entschpricht- oder isch 1 Hundertschtelpur - also sind 100 Centipure 1 ganze Pur. Die Wert schpilled während em Schpiel kei Rolle, sie sind aber im Computer-Schach es Mittel zum Stellige bewerte.

De bescht, möglich Computer-Zug verlürt kein Hundertschtelpur, schlächteri Züg bewürked aber e schlächteri Schtellig, was dänn in Centipure gmässe wird.

De Wert chann als Indikator für d\'Schpielqualität gnutzt werde: Je weniger Centipure pro Zug verlore göhnd, umso besser isch d\'Schpielstärchi.

Computer-Analyse werded bi Lichess vu \"Stockfish\" gmacht.</string>
  <string name="insufficientMaterial">Mit Zit verlüre, Remis und ungnüegends Material</string>
  <string name="lichessFollowFIDErules">Isch eim Schpiller d\'Zit abgloffe, verlürt er - i de Regel - s\'Schpiel. 
Es Schpiel chann jedoch au als Remis erchlärt werde, wänn de vermeindlich Sieger, kei legali Zugfolg hät zum es Matt mache (%1$s).

I sältene Fäll channs schwierig si das z\'entscheide (erzwungeni Zugfolge, gfeschtigti Stellige). Schtandardmässig wir immer für de Schpiller entschiede, wo no Bedänkzit hät.
Gib also acht druf, dass es möglich isch, nur mit Schpringer oder Läufer, es Matt z\'mache, falls de Gägner e Figur hät, wo sin König chönnt blockiere.</string>
  <string name="fideHandbook">FIDE Handbuech</string>
  <string name="fideHandbookX">FIDE Handbuech %s</string>
  <string name="discoveringEnPassant">Wieso chann en Pur en andere Pur schlah, wänn de bereits verbizoge isch? (en passant)</string>
  <string name="explainingEnPassant">Das isch en regelkonforme Zug, bekannt als \"en passant\". De Wikipedia Artikel git e %1$s.

\"En passant\" wird im Abschnitt 3.7 vu de %2$s beschribe.

En Pur wo uf de 5. Reihe staht (Wiss Reihe 5. Schwarz Reihe 4) dörf en gägnerische Pur, wo mit 2 Züg, us sinere Afangsschtellig, a ihm verbi zieht und sich links oder rächts näbe ihn stellt, so schlah, wie wänn de \"Verbiziehendi\" nur 1 Fäld gfahre wär. De Sinn vu de Regle isch, dass sich en Pur, mit dere 2-Zug-Regle, nöd de Konfrontation entzieh chann.
Wichtig isch, dass die Schlagart \"en passant\" nur diräkt nach dem Uswichversuech erlaubt isch. 

Im %3$s wird \"en passant\" mit Üebige erchlärt und glehrt.</string>
  <string name="goodIntroduction">guete erschte Idruck</string>
  <string name="lichessTraining">Lichess-Träning</string>
  <string name="watchIMRosenCheckmate">Lueg zue, wie de IM Eric Rosen - mit eme %s - es Schachmatt macht.</string>
  <string name="threefoldRepetition">Drüfachi Schtelligswiderholig</string>
  <string name="threefoldRepetitionExplanation">Bi drümal glicher Stellig, chann en Schpiller es Remis dur %1$s reklamiere. Lichess setzt die offiziell FIDE Regle, wo im Artikel 9.2 vum %2$s beschribe isch, um.</string>
  <string name="threefoldRepetitionLowerCase">drüfachi Schtelligswiderholig</string>
  <string name="notRepeatedMoves">Mir händ kei Züge widerholt, wieso hät s\'Schpiel trotzdem, dur Schtelligswiderholig, Remis g\'ändet?</string>
  <string name="repeatedPositionsThatMatters">Bi drüfach glicher Schtellig gahts um vollschtändig glichi %1$s, nöd um Zugswiderholige. Di glichi Schtellig cha mit beliebige Züg erreicht werde, sofern d\'Zugmöglichkeite i dene Schtellige immer glich sind.</string>
  <string name="positions">Schtellige</string>
  <string name="weRepeatedthreeTimesPosButNoDraw">Mir händ e Schtellig drümal erreicht. Wieso isch s\'Schpiel nöd Remis?</string>
  <string name="threeFoldHasToBeClaimed">Drüfach glichi Schtellig muess vume Schpiller reklamiert werde. Das macht mer, idem mer uf d\'Schaltflächi klickt, wo azeigt wird, oder idem mer Remis vor em letschte Zug abütet, wo so e Schtellig herbifüehrt. I so me Fall wird e berächtigti Reklamation, wäge drüfach glicher Schtellig, sälbscht dänn erfolgrich si, wänn de Gägner es Remisagebot ablehnt. Mer chann im Konto au %1$s, dass drüfach glichi Schtellig automatisch zum Remis wird. Usserdem beändet e foiffach glichi Schtellig mit gliche Zugsmöglichkeite es Schpil immer sofort.</string>
  <string name="configure">konfiguriärä</string>
  <string name="accounts">Konti</string>
  <string name="titlesAvailableOnLichess">Welli Titel gits uf Lichess?</string>
  <string name="lichessRecognizeAllOTBtitles">Lichess anerchännt alli FIDE-Titel, wo am Brätt g\'unne worde sind, ebeso %1$s. Da e Lischte vu FIDE-Titel:</string>
  <string name="showYourTitle">Wänn du en OTB Titel häsch, chasch du beaträge, dass er i dim Konto azeigt wird, idem du das %1$s usfüllsch, mit ere läserliche Kopie vu dim Pass oder dinere ID plus es Selfie vu dir, uf dem du d\'Beschtätigung vu dim Titel präsentiersch.

So e Titelbeschtätigung ermöglicht dir, bi Lichess a Titel Arena Events mitzschpille.

Usserdem gits no en Ehretitel %2$s.</string>
  <string name="asWellAsManyNMtitles">vili nationali Meischtertitel</string>
  <string name="verificationForm">Verifikationsformular</string>
  <string name="canIbecomeLM">Chan ich de Lichess Meischter (LM) Titel übercho?</string>
  <string name="noUpperCaseDot">Leider nei.</string>
  <string name="lMtitleComesToYouDoNotRequestIt">De Ehretitel isch inoffiziell und exischtiert nur bi Lichess.

I sältene Fäll und nach eusem Ermässe, vergänd mir de Titel a bsunders bemerkenswerti Schpiller, wo gueti Mitglieder vu Lichess sind. Du chunnsch de \"LM-Titel\" nöd über, sondern de Titel gaht a dich. Wänn du dich defür qualifiziersch, chunnsch du vu eus e Nachricht über und du häsch d\'Wahl de Titel azneh oder abzlehne. 

Also verlang de Titel nöd.</string>
  <string name="whatUsernameCanIchoose">Wie chann min Benutzername lute?</string>
  <string name="usernamesNotOffensive">Im Allgemeine sött en Nutzername nöd aschtössig, öpper imitierend oder Werbend si. Du chasch meh über d\'%1$s läse.</string>
  <string name="guidelines">Richtliniä</string>
  <string name="canIChangeMyUsername">Chann ich min Benutzername ändere?</string>
  <string name="usernamesCannotBeChanged">Leider nei, Benutzernäme chönd us technische und praktische Gründ nöd g\'änderet werde. Die Benutzernäme erschined a z\'vill Schtelle: Datebanke, Export, Logs und au im Chopf vu andere Lüt. mer chann aber eimal d\'Gross-/Chlischribig ändere.</string>
  <string name="uniqueTrophies">Einzigartigi Trophäe</string>
  <string name="ownerUniqueTrophies">Die Trophäe isch einzigartig i de Gschicht vo Lichess, niemert usser em %1$s wird si jemals ha.</string>
  <string name="aHourlyBulletTournament">es schtündlichs Bullet-Turnier</string>
  <string name="goldenZeeExplanation">De Schpiller \"ZugAddict\" hät mal - ime Stream - über 2 Schtund lang versuecht de Computer, uf Schtufe 8, im Bullet 1+0 z\'besiege - aber ohni Erfolg. De \"Thibault\" hät ihm dänn e einzigartigi Trophäe versproche, falls er das doch mal schaffe würd. Ei Schtund spöter hät de \"ZugAddicr\" de \"Stockfish\" besiegt und das Verschpräche isch ighalte worde.</string>
  <string name="lichessRatings">Lichess Wertige</string>
  <string name="whichRatingSystemUsedByLichess">Was für es Wertigs-System benutzt Lichess?</string>
  <string name="ratingSystemUsedByLichess">Wertige (\"Wertigszahle\", \"Ratings\") werded mit de Glicko-2-Wertigsmethode - entwicklet vum Mark Glickman - berächnet. Das isch e sehr beliebti Methode und wird vonere bedütende Azahl vu Schachorganisatione verwändet (d\'FIDE isch es bemerkenswerts Gägebischpil wo immer no s\'veraltete ELO-Wertigs-Syschtem verwändet).

Grundsätzlich verwändet d\'Glicko-Wertig \"Konfidänzintervall\" bi de Berächnig vu Wertige. Wer zum erschte Mal uf dere Website schpillt, fangt sini Wertig bi 1500 ± 1000 Pünkt a. Die 1500 schtelled e Grundwertig dar und die 1000 schtellt s\'Konfidänzintervall dar.

Grundsätzlich isch sich bi dem Syschtem aber zu 95% sicher, dass e Wertig irgendwo zwüschet 800 und 2200 Pünkt ligt. Aber das isch zimli ungnau. Us dem Grund wird sich d\'Wertig, wänn en Schpiller neu afangt, drastisch ändere, möglicherwis um mehreri hundert Pünkt pro Schtund. Aber nach paar Schpiil gäge etablierti Schpiller wird sich s\'Konfidänzintervall verchlinere und d\'Azahl vu de gwunnene- oder verlorene Pünkt, nach jedem Schpiil werded weniger.

En witere Punkt isch, dass sich s\'Konfidänzintervall im Lauf vu de Zit erhöht. Das erlaubt, Pünkt schnäller z\'günne oder z\'verlüre, um alli Änderige vu dine Fertigkeite während dem Zitrum z\'berücksichtige.</string>
  <string name="whatIsProvisionalRating">Wieso gits es Fragezeiche (?) näbe de Wertigszahl?</string>
  <string name="provisionalRatingExplanation">Das Fragezeiche zeigt, dass d\'Wertig no provisorisch isch. Us folgende Gründ:</string>
  <string name="notPlayedEnoughRatedGamesAgainstX">De Schpiller hät nonig gnueg g\'werteti Schpiel gäge %1$s i dere Wertigskategorie gschpillt.</string>
  <string name="similarOpponents">Gägner mit ähnlicher Schpielschtärchi</string>
  <string name="notPlayedRecently">De Schpiller hät nöd gnueg aktuelli Schpiel. Abhängig vu de Azahl Schpiel, wo g\'schpillt worde sind, bruchts zirka es Jahr Inaktivität, bis e Wertig wieder provisorisch wird.</string>
  <string name="ratingDeviationMorethanOneHundredTen">Konkret bedütet das, dass d\'Abwichig in Glicko-2 grösser als 110 isch. Die Abwichig isch s\'Vertraue, wo das Syschtem id Wertig hät. Je nidriger d\'Abwichig, deschto schtabiler isch e Wertig.</string>
  <string name="howDoLeaderoardsWork">Wie funktioniered Räng und Ranglischte?</string>
  <string name="inOrderToAppearsYouMust">Um uf d\'%1$s z\'cho, muesch du:</string>
  <string name="ratingLeaderboards">Wertigs Ranglischte</string>
  <string name="havePlayedMoreThanThirtyGamesInThatRating">mindeschtens 30 g\'werteti Schpiel inere beschtimmte Kategorie gschpillt ha,</string>
  <string name="havePlayedARatedGameAtLeastOneWeekAgo">i de letschte Wuche es g\'wertets Schpiel i dere Kategorie gschpillt ha,</string>
  <string name="ratingDeviationLowerThanXinChessYinVariants">e Wertigsabwichig chliner als %1$s im Standard Schach und tüfer als %2$s i Variante</string>
  <string name="beInTopTen">i de Top-Ten vu dere Wertigskategorie si.</string>
  <string name="secondRequirementToStopOldPlayersTrustingLeaderboards">Die 2. Bedingig dient dezue, dass Schpiller wo ihres Konto nüme benutzed, au nüme i Ranglischte uftauched.</string>
  <string name="whyAreRatingHigher">Wieso sind d\'Wertige höcher, im Verglich zu andere Schachserver oder Organisazione wie FIDE, USCF und em ICC?</string>
  <string name="whyAreRatingHigherExplanation">Es isch am beschte, Wertige nöd als absoluti Zahle z\'betrachte oder si mit anderne Organisazione z\'vergliche. Verschideni Organisazione händ underschidlichi Schpiller Klasse, verschideni Wertigs-Syschtem (ELO, Glicko, Glicko-2, oder e modifizierti Version devo). Die Faktore chönd di absolute Zahle (Wertige) drastisch beiiflusse.
 
Es isch am beschte, Wertige als \"relativi\" Wert z\'betrachte (im Gägesatz zu \"absolute\" Wert): Innerhalb vu me Pool a Schpiller hälfed dir relativi Underschid ide Wertige debi abzschätze, wer ehner günnt/verlürt und wie oft öppe. Z\'säge \"Ich han e X-Wertig\" bedütet nüt, es sei dänn, es git anderi Schpiller, mit dene du dini Wertig verglichsch.</string>
  <string name="howToHideRatingWhilePlaying">Wie chann mer Wertige während em Schpiel usblände?</string>
  <string name="enableZenMode">Aktivier de Zen-Modus i de %1$s oder truck %2$s während em Schpiel.</string>
  <string name="displayPreferences">Azeige-Ischtellige</string>
  <string name="connexionLostCanIGetMyRatingBack">Ich han es Schpiel wäge Lag / Verbindigsunderbruch verlore. Chann ich mini Wertigspünkt zrugg verlange?</string>
  <string name="weCannotDoThatEvenIfItIsServerSideButThatsRare">Leider chönd mir kei Wertigspünkt zrugg geh, wo wäge Lag oder eme Underbruch verlore worde sind. Unabhängig devo, ob das Problem vu dinere oder vu eusere Site - was sehr sälte passiert - verursacht worde isch. Pass also au uf, wänn Mäldige für en Neuschtart chömmed, will bim Abefahre vum Syschtem werded alli Schpiel ab\'broche und mer chann so unfair verlüre.</string>
  <string name="howToThreeDots">Wie chann ich...</string>
  <string name="enableDisableNotificationPopUps">Benachrichtigungs-Popups aktiviere oder deaktiviere?</string>
  <string name="viewSiteInformationPopUp">Site Informations-Popup azeige</string>
  <string name="lichessCanOptionnalySendPopUps">Lichess chan optional Popup-Benachrichtigunge versände, zum Bischpil wänn du am Zug bisch oder wänn du e privati Nachricht übercho häsch.

Klick uf s\'Schlosssymbol, näbe de lichess.org Adrässe, i de URL-Lischte vu dim Browser.

Wähl dänn us, ob Benachrichtigunge vo Lichess erlaubt oder blockiert werde sölled.</string>
  <string name="enableAutoplayForSoundsQ">Autoplay für de Ton aktiviere?</string>
  <string name="enableAutoplayForSoundsA">Die meischte Browser chönd - zum de User schütze - d\'Tonwidergab uf ere frisch g\'ladene Site verhindere. Stell dir vor, jedi Website chönnt dich direkt mit Audio-Werbig stresse!

Das roti Stummschaltigssymbol erschint, wänn de Browser verhinderet, dass lichess.org Tön abschpillt. Normal wird die Ischränkig uf g\'hobe, sobald du öppis klicksch. Bi einige mobile Browser gilt s\'Figureziehe, dur Berüherig, nöd als Klick. Isch das so, dänn muesch du bim Beginn vu jedem Schpiel ufs Brätt tippe zum so de Ton aktiviere.

s\'rote Symbol macht dich druf ufmerksam, wänn das passiert. Oft chann mer lichess.org usdrücklich erlaube, Tön ab z\'schpille. Da findsch du e Aleitig, wie mer das - ide neuschte Versione, vu einige gängige Browser - ischtelle chann.</string>
  <string name="desktop">Desktop</string>
  <string name="enableAutoplayForSoundsFirefox">1. Gang zu Lichess.org
2. Taschte Ctrl-i bi Linux / Windos oder cmd-i bi MacOS
3. Klick de Tab \"Permissions\"
4. Erlaub \"Audio and Video\" uf Lichess.org</string>
  <string name="enableAutoplayForSoundsChrome">1. Gang zu Lichess.org
2. Klick i de Adrässzile ufs Schloss-Icon
3. Klick d\'Site \"Settings\"
4. Erlaub \"Sound\"</string>
  <string name="enableAutoplayForSoundsSafari">1. Gang zu Lichess.org
2. Klick ide Menuezile uf \"Safari\"
3. Klick \"Settings für lichess.org\"...
4. Erlaub \"All Autoplay\"</string>
  <string name="enableAutoplayForSoundsMicrosoftEdge">1. Klick uf die 3 Pünkt ganz obe, im rächte Egge
2. Klick \"Settings\"
3. Klick \"Cookies and Site Permissions\"
4. Scroll abwärts und klick \"Media autoplay\"
5. \"Lichess.org\" zum Erlaube bi-füege</string>
  <string name="stopMyselfFromPlaying">Mich sälber vum Schpille abhalte?</string>
  <string name="mentalHealthCondition">eigene, geischtige G\'sundheitszueschtand</string>
  <string name="lichessUserstyles">Lichess Benutzerstil</string>
  <string name="fewerLobbyPools">weniger Lobby-Pools</string>
  <string name="adviceOnMitigatingAddiction">Es chömed regelmässig Nachrichte, wo eus Benutzer um Hilf bitted, sie vum übermässige Schpille ab z\'halte.

Obwohl Lichess kei Schpiller schperrt oder blockiert, usser bi Verschtöss gäge d\'Nutzigsbedingige, empfehled mir d\'Verwändig vu externe Werchzüg, um exzessivs Schpielverhalte i\'zschränke. Einigi, gängigi Vorschläg für Website-Blocker sind %1$s, %2$s und %3$s. Wänn Du eusi Website witer nutze wotsch, aber nöd dur schnälli Zitkontrolle i Versuechig g\'rate wottsch, chasch Du au a %4$s intressiert si. Da isch eini mit %5$s.

Mäng Schpiller händ s\'Gfühl, dass sich ihres Schpielverhalte zunere Sucht entwicklet. Tatsächlich stuft d\'WHO die Schpielschtörig als %6$s i, mit folgende wesentliche Merkmal: 1) beiträchtigti Kontrolle übers Schpille, 2) e wachsendi Priorität vum Schpille und 3) Eskalation vum Schpille, trotz negative Konsequenze. Wänn Du findsch, dass Dis Schpielverhalte dem Muschter entspricht, empfehled mir Dir, mit eme Fründ oder Familiemitglied und/oder mit eme Fachmaa d\'rüber z\'rede.</string>
</resources>
